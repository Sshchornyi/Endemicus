Азійські леви подібні до африканських. Колір коливається від червонувато-коричневого до сірого. Їх розмір відповідає розміру центральноафриканських левів. У дорослих самців максимальна довжина черепа становить 330—340 мм, у самиць 266—277 мм. Самці важать 150—200 кг, самиці 120—160 кг. Найбільший самець, який був помічений, мав 2,92 метри в довжину, включаючи хвіст.
Був поширений на території Південної Євразії від Греції і Малої Азії до Індії. Зараз збереглося близько 300 особин в Гирському заповіднику в штаті Гуджарат, Індія.
Азійські леви живуть сімейними прайдами яка може нараховувати 15-30 членів або холостяцькими групами. Іноді в прайді може бути не один, а відразу два дорослих самці. Самець в усьому покладається на самок. Самки забезпечують кормом свій прайд, виховують потомство й налагоджують стосунки в групі. Самець захищає від суперників на індивідуальній ділянці. Леви полюють на оленевих, антилоп, газель, диких свиней, індійських буйволів і різну худобу.