Вид хижих сумчастих ссавців, нині поширений винятково на австралійському острові-штаті Тасманія, єдиний сучасний представник роду Sarcophilus. Розміром тасманійський диявол з невеликого собаку, але має міцнішу статуру. Він відомий характерним чорним хутром, характерним запахом у разі тривоги, дуже гучним голосом і люттю, з якою пожирає їжу. Після того, як 1936 року на острові вимер тилацин (Thylacinus cynocephalus), тасманійський диявол залишився там найбільшим хижаком. Він може як полювати на живих тварин, так і харчуватися падлом. Живе поодинці, але інколи біля великої здобичі звірі збираються в невеликі групи.
Тасманійський диявол — найбільший представник сучасного ряду хижих сумчастих (Dasyuromorphia). Це тварина із міцною та приземкуватою статурою, розміром із невелику собаку, проте за статурою і забарвленням більше нагадує маленького чорного ведмедя. 